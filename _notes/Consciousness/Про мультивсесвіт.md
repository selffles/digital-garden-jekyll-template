---
title: Про мультивсесвіт
---
Часто буває досить важко витягти із пам‘яті якісь спогади. І в такі моменти я починаю думати, що мультивсесвіт таки існує.

Кожну мить ми приймаємо якісь рішення - випити кави або чаю, піти в кіно чи в парк. І в такі моменти всесвіт розгалуджується - одна версія тебе іде в кіно, а інша в парк - і починають розвиватись далі автономно одна від одної. А так як обирати нам доводиться кожної миті нашого життя, то і всесвітів таких утворюється безліч. І тому коли хочеш пригадати щось, що було тиждень тому, то це спроба згадати, що робила якась зовсім інша людина в іншому всесвіті. Це як згадувати свій сон.

Або, можливо, [[А чи існує час|часу взагалі не існує]], немає звичної нам часової лінії з окремим минулим, теперішнім та мабутнім. А все існує одночасно тут і зараз. Як телевізійні канали - вони всі транслюють свій контент одночасно, але ми бачимо тільки один із них в один момент часу, перемикаючи канали, налаштовуючись на певну частоту. Можливо схожа ситуація і з минулим та майбутнім. Просто ми налаштовані бачити тільки канал «теперішнє». Люди з «хорошою пам‘яттю» насправді просто здатні точніше налаштовуватись на частоту «минулого». Відповідно, можливо є люди, що можуть налаштовуватись на якісь варіанти «майбутнього». Бо воно вже є, всі події, що могли статися вже сталися і існують тут і зараз і ми можемо їх спостерігати. Але чи дійдемо ми до цих варіантів «майбутнього», це вже інше питання.