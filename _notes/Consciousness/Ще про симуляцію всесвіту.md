---
title: Ще про симуляцію всесвіту
---
Тисячі років існує театр - люди перевдягаються та грають когось іншого.

Люблять читати книжки як спосіб пережити чиєсь життя, отримати новий досвід, нові переживання, на певний час перетворившись на персонажа з книжки.

Згодом, з розвитком фотографії та кіно з'явилася можливість ще глибше зануритись в переживання персонажа. 

Комп'ютерні технології дозволили створювати цілі нові неймовірні всесвіти і бути інтерактивним їх учасником - ігри, ВР, метавсесвіти.

Постає питання - чому у людей є дивний потяг до створення аватара та проживання життя через його досвід?

Як кажуть - що в малому, то і у великому. 

А що раптом ми і самі є такими ж аватарами, кимось створеними задля отримання нових [[Про емоції|емоцій]] чи то для задоволення чи для розвитку? І ми дійсно граємо свої ролі, як в театрі - тисячі років вже цьому вислову. 

Тоді знімається питання про якусь там [[Думки та їх вплив|справедливість]] - типу я хороша людина, чому в мене отак от, а у того козла все добре. Або хтось живе, купаючись в мільярдах грошей, а хтось батрачить за копійки. Чи невинна дитина народжується з купою страшних хвороб і її батьки бідкаються як милостивий бог міг таке допустити. 
Бо це може бути всього лише просто набір аватарів, які генеруються з різноманітними властивостями і початковими умовами задля розширення спектру відчуттів та емоцій, які вони можуть дати. 

Уявіть, що вам захотілося дізнатися як би жив який небудь шестиногий п'ятикрил на планеті з вулканами, що відригують хутряними кульками. Можливо йому було б радісно там, а можливо він би страшенно страждав, бо в нього алергія на хутро. Але ви ж не мали наміру його мучити, вам просто було цікаво мати такий досвід, бо ви самі не можете бути на тій планеті, її взагалі не існує, ви її вигадали.

Так і з нами всіма. Ми просто живемо у [[Про мультивсесвіт|метавсесвіті]], в якому купа планет з різними ігровими персонажами на них. А великий вибух взагалі міг бути просто увімкненням комп'ютера чи запуском програми, після чого почали процедурно генеруватись галактики, планети і тд за заздалегіть запрограмованими правилами. Вчені кажуть, що якби деякі параметри всесвіту були б інакшими хоча б на дуже дуже мізерні значення, то ми б не мали такого всесвіту, принаймні в тому вигляді, в якому він є. Бо можливо якраз тому, що ці параметри були заздалегіть встановлені та перевірені. Всі ігри проходять альфа та бета тести.

До [[Сховище свідомості|сховища]].