---
title: SAFT
---

## Що таке Simple Agreement for Future Tokens (SAFT) - Проста домовленність про мабутні токени? 

Проста домовленність про майбутні токени (SAFT) - це інвестиційний контракт, що пропонується розробниками криптовалюти до [акредитованих інвесторів](https://www.investopedia.com/terms/a/accreditedinvestor.asp). 
Через те, що SAFT-и вважаються цінними паперами, ці токени повинні відповідати нормам цінних паперів.

Для залучення коштів за допомогою продажу цифрової валюти, потрібно більше, ніж просто створити [блокчейн](https://www.investopedia.com/terms/b/blockchain.asp). Інвестори хочуть знати, у що вони вкладаються, чи буде валюта життєздатною чи ні та чи будуть вони захищені законом.

Хоча компанія, яка вирішує залучати гроші за допомогою [криптовалюти](https://www.investopedia.com/terms/c/cryptocurrency.asp), може обійти офіційну систему, щоб вийти на глобальні фінансові ринки, вона повинна дотримуватися міжнародного, федерального та державного законодавства. SAFT - один із способів це зробити.

### ==КЛЮЧОВІ ВИСНОВКИ

- ==Проста угода про майбутні токени (SAFT) — це цінний папір, що видається для можливої передачі цифрових токенів від розробників криптовалюти інвесторам.
- ==SAFT були створені, щоб допомогти криптовалютним підприємствам збирати кошти без порушення нормативних документів.
- ==SAFT можна порівняти з простою угодою щодо майбутнього капіталу (SAFE - simple agreement for future equity), яка дозволяє стартап-інвесторам конвертувати свої грошові інвестиції в акціонерний капітал у певний момент у майбутньому.

## Розуміння простої угоди щодо майбутніх токенів (SAFT)

SAFT є формою інвестиційного контракту. Вони були створені як спосіб допомогти новим криптовалютним підприємствам залучити гроші, не порушуючи фінансових нормативних документів, зокрема, правил, які регулюють, коли інвестиція вважається цінним папером.

Швидкість розвитку криптовалюти значно перевищила швидкість, з якою регулятори вирішували юридичні питання. Лише у 2017 році [Комісія з цінних паперів і бірж](https://www.investopedia.com/terms/s/sec.asp) (SEC) надала суттєві вказівки щодо того, коли [продаж первинної пропозиції монет](https://www.investopedia.com/terms/i/initial-coin-offering-ico.asp) (ICO - initial coin offering) або інших токенів буде вважатися тим самим, що продаж цінних паперів.

Однією з найважливіших регуляторних перешкод, яку має подолати нова крипто компанія, є [тест Хауї](https://www.investopedia.com/terms/h/howey-test.asp). Верховний суд США створив його в 1946 році у своїй постанові у справі Комісії з цінних паперів і бірж проти W. J. Howey Co., яка визначає, чи вважається транзакція цінним папером.

### Правила SAFT 

Оскільки розробники криптовалют навряд чи добре обізнані в законодавстві про цінні папери і можуть не мати доступу до фінансових та юридичних консультацій, вони можуть легко порушити правила. Розвиток SAFT створює просту недорогу структуру, яку нові підприємства можуть використовувати для залучення коштів, залишаючись в рамках законодавства.

Коли компанія продає інвестору SAFT, вона приймає кошти від цього інвестора, але не продає, не пропонує та не обмінює монети чи токен. Натомість інвестор отримує документацію, у якій вказано, що він матиме доступ, якщо буде створена криптовалюта або інший продукт.

## Simple Agreement for Future Tokens (SAFT) vs. Simple Agreement for Future Equity (SAFE) 
## Проста угода щодо майбутніх токенів (SAFT) vs. Проста угода щодо майбутнього акціонерного капіталу (SAFE)

SAFT відрізняється від простої угоди щодо майбутнього капіталу (SAFE), яка дозволяє інвесторам, які вкладають гроші в стартап, пізніше конвертувати цю частку в акціонерний капітал. Розробники використовують кошти від продажу SAFT для розробки мережі та технологій, необхідних для створення функціонального токена, а потім надають ці токени інвесторам в очікуванні, що буде ринок для продажу цих токенів.

Оскільки SAFT є неборговим фінансовим інструментом, інвестори, які купують SAFT, стикаються з можливістю втратити свої гроші та не мають способів їх врятувати, якщо підприємство зазнає невдачі. Документ дозволяє інвесторам лише отримати фінансову частку в підприємстві, що означає, що інвестори піддаються такому самому корпоративному ризику, як якщо б вони придбали SAFE.

[Оригінальна стаття](https://www.investopedia.com/terms/s/simple-agreement-future-tokens-saft.asp)

Можливо ви зустріли цей термін [[Гайд з токеноміки|тут]], тож можете повернутись і дочитати, або повернутися до [[Крипто нотатки|крипто нотаток]] чи [[Вхід|зайти заново]].