---
---

**Розділ: Схід сонця в Оазис-Сіті | Рік 2128**

_63 роки після контакту_ 
_8 років до визволення Лас-Вегасу_ 

Розкішна квартира Рьо Дзіня була раєм. 

У віці лише 21 року він мав майже триста квадратних метрів на двадцять другому поверсі житлового будинку правління Nuggcorp, що давало йому доступ до приголомшливої якості життя з таким же вражаючим рівнем податкових знижок.

Рьо завжди вважав себе простою людиною, хоча його особистий простір мав кілька зручностей, включно з голографічним кабінетом, невеликим домашнім спортзалом і штучним природним заповідником. Мінімальні недоліки включали досить довгу поїздку на ліфті та цілодобове спостереження Nuggcorp за його життям.

У нього також було два триметрових еркера, з яких відкривався вид на найважливіше місто світу.

Перше вікно виходило на південний схід через пишну зелень паркових районів Оазис-Сіті та передмістя середнього класу. Простеживши поглядом до горизонту, пальми й пишні трави поступалися місцем піску й кактусам, а багатство Оазис-Сіті перетворилося на робочі нетрі й трущоби, які мільйони людей називали домом.

З тих пір, як він переїхав сюди, він щодня снідав, дивлячись на ці халупи, _буквально_ ігноруючи їх, щоб спостерігати за прекрасними сходами сонця в пустелі, що піднімалися над горою Блек-Маунтін та каньйоном Слоан вдалині.

Його вид був захоплюючим, його життя було привілейованим завдяки посаді в Nuggcorp. Його мати, генерал воєн CoC, виховала Рьо освіченим тактиком. У 20 років він з відзнакою закінчив Коледж Споживчої Майстерності Nuggcorp.

Ще одна здорова доза кумівства допомогла йому зайняти високу посаду в «дослідженні відгуків клієнтів» як агрегатору інформації. Це означало, що Рьо анонімно зустрічається з місцевими жителями, вислуховує їх занепокоєння та повідомляє про це в Nuggcorp.

Йому подобалося зустрічатися з новими людьми. Йому подобалося думати, що він допомагає зробити Nuggcorp більш справедливим і намагався не думати надто довго про те, що може статися з людьми, про чиї проблеми він повідомляв.

Його друге вікно, північно-західне, виходило на стару вивіску Лас-Вегасу[^1] та старий Лас-Вегас-Стрип[^2]. Звичайно, гедоністичний Лас-Вегас 100-річної давнини був цвинтарем у порівнянні з розкішшю Оазис-Сіті Nuggcorp.

[^1]: Знак «Ласкаво просимо до казкового Лас-Вегасу»
[^2]: Приблизно семикілометрова ділянка бульвару Лас-Вегас, де знаходяться більшість великих готелів та казино

Будучи молодим менеджером, Рьо не мав дозволу на доступ до більшості заходів на Стрип, але нещодавно його запросили подивитися Гонку, оголошену щотижневим заходом для вищих рангів Nuggcorp на честь творчості та наполегливості робочого класу.

Мати відмовляла його від участі у так званих заходах тімбілдінгу Nuggcorp, але молодого Наґґі не часто запрошували потеревенити з людьми, здатними допомогти з просуванням кар‘єри.

Він відвідував заходи і насолоджувався смаколиками та вином, і був особливо вражений живим світловим шоу, де зграя хореографічно підготовлених мехаботів стріляла високоточними енергетичними променями. Згодом почалася головна подія і кілька десятків робітників опустили в лабіринт.

Після того, як мехаботів випустили полювати на них, Рьо все більше бентежило, чи дійсно Гонка є ефективним способом святкування життя та досягнень працівників.

Потім на голографічних крупних планах в одному з робітників, якого скоро випатрають, він впізнав жінку, з якою спілкувався минулого тижня.

Він повідомив про її занепокоєння тим, що «об’єкти Nuggcorp були занадто яскравими увечері і робітникам було важко спати».  Насправді, він упізнав ще кількох учасників Гонки, чиї занепокоєння повідомлялись останніми тижнями.

Можливо, справа в сирі та вині, але йому було важко переконати себе, що це був збіг. Його починало нудити, та він запевняв себе, що просто забагато випив.

Він вирішив не доповідати керівництву Nuggcorp свої занепокоєння щодо Гонки.

З того часу він вже не міг споглядати схід сонця. Замість цього він спостерігав за нетрями на околицях Оазис-Сіті, які, зазвичай, були переповнені розпачем задовго до того, як Рьо прокидався.

Він хотів зв‘язатися з ними, допомогти їм покінчити з Nuggcorp, запропонувати свободу — але Nuggcorp нагладав з армією мехаботів, тож замість цього він їв свою вівсяну кашу й удавав, що дивиться на схід сонця в пустелі.