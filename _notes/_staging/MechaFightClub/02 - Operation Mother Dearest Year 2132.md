---
---

**Розділ: Операція «Мамцю дорогенька» | Рік 2132**

_65 років після першого контакту_ 
_4 роки до визволення Лас-Вегасу_ 

– Скільки часу знадобиться, щоб створити вірус?  — запитав Рьо крізь оглушливий звук автоматів патінко. Його команда завжди обговорювала повстання в ігровій залі патінко у Вегасі, де шум був настільки гучним, що навіть мікрофони Nuggcorp не могли їх підслухати.

Єва похитала головою.
– Рьо, я не можу просто модифікувати мікросубмезонний електронний компонент.
– Чому?
– Тому що нам знадобиться кілька сотень гектарів багатоповерхових серверних ферм для зберігання цих даних за допомогою наземних технологій.
– Що якби у тебе був доступ на машинному рівні?
– Звісно, я могла би зробити це з доступом на машинному рівні, але ти ж знаєш, що ніхто не може так просто проникнути в мізки мехаботів. Якби ми могли… — сказала Єва, замовкаючи, та зиркнула на чоловіка, який сидів некомфортно близько біля машини праворуч від неї…

Незнайомець скривився — чи це була спроба посміхнутися? — його обвислі білі вуса неприродньо завилися.

– Єва. Цей ніхто - Кернел, — сказав Рьо не озираючись.
– Чому він синій?
– Скоріш сірий, як на мене. Стан шкіри. Краще не задавати питань щодо Кернела. Він може дістати тобі доступ на машинному рівні, чи не так, Кернеле?
– Тааааарк, - погодився Кернел, протяжно проквакуючи.
– «Тарк» означає «так»? - запитала Єва.
– Краще не задавати питань щодо Кернела, - повторив Рьо.