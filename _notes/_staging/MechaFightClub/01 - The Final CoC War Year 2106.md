---
---

**Розділ: Остання CoC війна | Рік 2106**

_41 рік після першого контакту_
_30 років до визволення Лас-Вегасу_

Немає нічого особливого в тому, щоб виграти війну, якщо у вас є мехаботи, — подумала генерал Дзінь. Її колеги у залі з‘їзду святкували та пиячили, неначе вони заслужили сьогоднішню перемогу. Начебто вони були блискучими воєначальниками.

Вона не пила. Вона знала, що Nuggcorp не був чимось особливим, просто вони лишились єдиними з достатньою кількістю EGG Сатоші, щоб становити загрозу.

Зрештою, генерал-лейтенант Ґарсія займався реалізацією продукції до того, як його перевели до «Спеціального Відділу Врегулювання Конфліктів», відомого також як «відділ безладного підривання лайна».

Це неважливо: мехаботи перемагають у війнах, бо єдине, що перемагає мехабота - це інший мехабот, а нових мехаботів без прибульців ніхто створити не може. І ніхто не бачив Сатоші вже чотири десятиліття.

Сьогодні Nuggcorp захоплював останні опорні пункти, у яких ще залишалися мехи. Після 22 років воєн Nuggcorp все ж захопила світ за допомогою цифрового підпису.

Вона була переконана, що це так само добре для людства, як цеглина, що летить у вікно, проте просто була рада, що мехаботи не будуть гамселити людські голови, як спущені футбольні м’ячі.

Принаймні він народиться членом гільдії в мирний час, - подумала вона, відчуваючи, як її ненароджений син брикається. Цього мало би бути достатньо для Рьо.